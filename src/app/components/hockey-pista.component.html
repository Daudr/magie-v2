<div class="card-panel back-col">
	<h4>Cos'è l'hockey inline</h4>
	<p>
		L'hockey inline è uno sport di squadra appartenente al gruppo degli hockey, che si gioca indossando dei pattini in linea su una superficie di piastrelle di materiale plastico, legno, asfalto, cemento o altro materiale idoneo approvato dal CIRILH (International Committee of Roller Inline Hockey). Il termine "inline" è dato proprio dall'utilizzo dei pattini in linea a differenza dei tradizionali pattini a rotelle usati nell'hockey su pista. I giocatori utilizzano un bastone o "stecca", nella maggior parte dei casi in legno, per colpire un duro disco di plastica con la finalità di effettuare punto nella porta avversaria.
	</p>
</div>
<div class="card-panel back-col right-align">
	<h4>Differenze con l'hockey su ghiaccio</h4>
	<p>
		Ad uno sguardo inesperto, l'unica differenza tra l'hockey inline e quello su ghiaccio sembrano essere i pattini e la superficie di gioco, ma non è così.
	</p>
	<p>
		Eccone alcune:
	</p>
	<p>
		il numero dei giocatori è 4 + 1 (portiere), anziché 5+1.
	</p>
	<p>
		non esiste il "fuorigioco" (che nell'hockey su ghiaccio è il sorpasso della linea blu di attacco da parte del giocatore che attacca prima che l'abbia superata il disco).
	</p>
	<p>
		non esiste la "liberazione vietata" (che nell'hockey su ghiaccio è il disco lanciato dalla propria metà pista e che supera la linea di porta degli avversari senza essere toccato da nessuno).
	</p>
	<p>
		il contatto fisico viene generalmente punito.
	</p>
	<p>
		vengono fischiate penalità o interruzioni di gioco (per palline o puck accompagnati con la mano, quando vengono scagliati fuori pista o quando il portiere ferma il gioco senza essere affrontato da un avversario).
	</p>
	<p>
		vi sono 2 arbitri, anziché 3 o 4 (Hockey su ghiaccio).
	</p>
</div>
<div class="card-panel back-col">
	<h4>Alcune regole importanti</h4>
	<p>
		La squadra ospite deve sempre essere la prima ad effettuare la sostituzione di giocatori in pista per la ripresa del gioco. I due giocatori all'ingaggio saranno posizionati uno di fronte all'altro alla distanza di circa un bastone di lunghezza posizionando la pala del loro bastone sulla pista. Tutti gli altri giocatori devono essere posizionati ad almeno 3 metri di distanza dai giocatori che effettuano l'ingaggio. La pala dell'ingaggio deve toccare la pista di ingaggio. Nell'esecuzione di un ingaggio, i giocatori non devono avere alcun contatto fisico con il corpo di un avversari per mezzo del proprio corpo o per mezzo del loro bastone. Una volta che una squadra è in posizione di ingaggio il disco deve essere messo in gioco entro 5 secondi.
	</p>
	<p>
		Un time-out può essere chiamato solo dal Capitano o dall'Assistente ad una interruzione del gioco. La partita riprende quindi con un ingaggio. È concesso un time-out della durata di un minuto per ogni squadra per ogni tempo. Un time out può essere chiamato dal Giudice Arbitro, in qualsiasi momento durante il gioco. Durante un time-out, le squadre possono andare alle loro panche giocatori. Non sono ammessi time-out nel corso dei tempi supplementari.
	</p>
	<p>
		Il disco deve essere sempre tenuto in movimento. Una penalità minore deve inoltre essere assegnata a qualsiasi giocatore che deliberatamente e in qualunque modo trattenga il disco contro la balaustra a meno che il giocatore non sia ostacolato da un avversario. La squadra che nella propria zona di difesa sia in possesso del disco, deve sempre far avanzare il disco verso la porta avversaria, tranne quando impedita dai giocatori della squadra avversaria o quando si trovi in inferiorità numerica in pista.
	</p>
	<p>
		È concesso calciare il disco in tutte le zone del campo; tuttavia un goal non può essere segnato calciando il disco direttamente in porta.
	</p>
</div>
<div class="card-panel back-col left-align">
	<h4>L'hockey inline a Magie D'Inverno</h4>
	<p>
		Con la chiusura della stagione invernale, Magie D'Inverno è pronto a tornare in versione estiva a partire da aprile.
	</p>
</div>
<div class="card-panel back-col right-align">
	<h4>Orari allenamenti</h4>
	<div class="row">
			<table class="col s12 m10 l6 offset-m1 offset-l3 body_container tabella centered">
				<thead>
					<tr>
						<th data-field="giorno">Squadra</th>
						<th data-field="turno_mattina">Giorno</th>
						<th data-field="primo_turno">Orario</th>
					</tr>
				</thead>
				<tbody>
					<tr>
						<td>Hockey A e B</td>
						<td> Lunedì </td>
						<td>16:30 - 17:30</td>
					</tr>
					<tr>
						<td>Hockey C</td>
						<td> Lunedì </td>
						<td>17:30 - 18:30</td>
					</tr>
					<tr>
						<td>Hockey A e B</td>
						<td> Mercoledì </td>
						<td>16:30 - 17:30</td>
					</tr>
					<tr>
						<td>Hockey C</td>
						<td> Mercoledì </td>
						<td>17:30 - 18:30</td>
					</tr>
				</tbody>
			</table>
	</div>
</div>
